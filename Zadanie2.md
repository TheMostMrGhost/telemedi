# Adaptacyjność
Podczas projektu z Baz danych mieliśmy zaprojektować bazę danych związanych wybranym przez siebie tematem.
Praca miała być prowadzona w parach. Okazało się jednak, że kolega z którym się dobrałem bardzo chce zająć
się projektem bazy danych, a niekoniecznie stroną internetową. Było to o tyle niefortunne, że miałem identyczne preferencje.

Temat poruszyliśmy dwukrotnie. Za drugim razem, widząc, że rzeczywiście ma szaloną awersję do projektowania stron,
dałem za wygraną i powiedziałem, że zajmę się stroną.

Wymagało to pewnego wysiłku i m. in. nauki PHP, jednak projekt ukończyliśmy z sukcesem, a sam proces 
okazał się przyjemniejszy niż sądziłem. Dodatkowo uzyskaliśmy pochwałę za ,,doszlifowanie frontendu'', 
co było dodatkową nagrodą.


# Inicjatywa
Historia z ostatniej klasy liceum ale w mojej opinii najlepiej oddaje tę cechę.

W ostatniej klasie zmieniono mi nauczycielkę matematyki. 
Zależało mi wtedy głównie na uczestnictwie w konkursach i dobrym przygotowaniu do nich.
Poprzednia nauczycielka była bardzo aktywna, zachęcała do współpracy w ramach kółek i konsultacji.
Na moje pytanie czy będzie kółko powiedziała, że nie planowała. Nie była przeciwna pomysłowi, jedynie 
nie chciała nakładać na siebie dodatkowych obowiązków. Widząc to przy kolejnym spotkaniu wyszedłem 
z inicjatywom, że ja mogę takie kółko prowadzić. 
Zaproponowałem format w którym ona jedynie przychodzi (wymagania szkolne, ze względów bezpieczeństwa) 
ale nie musi w nim uczestniczyć aktywnie. Zgodziła się.

Zorganizowałem format w którym jestem głównym prowadzącym ale regularnie proponowałem innym, że mogą 
poprowadzić wykład na dowolny temat ,,matematyczny'' jaki chcą --- troje się nawet odważyło.
Dodatkowo przed maturą, w ramach kółka zorganizowałem kurs trzech spotkań na których omówiłem 
zagadnienia przydatne na maturze. Odpowiednio wcześniej poprosiłem kilku nauczycieli matematyki by 
powiedzieli podczas lekcji, że taka forma się odbędzie.

Przedsięwzięcie mogę uznać za sukces, bo do czasu zamknięcia szkół z racji kwarantanny, kółko prosperowało.
Udało się utrzymać całą grupę zainteresowaną z poprzednich lat, oraz zwerbować dwie osoby z nowego rocznika.
W dodatku zorganizowaliśmy stoisko w ramach dni otwartych szkoły, co również było ciekawym doświadczeniem.

# Odpowiedzialność
W zeszłym semsetrze wpadliśmy z kolegą na pomysł by wystartować w konkursie organizowanym na Kaggle.
Zaproponowałem temat (wyglądał z pozoru dobrze ale nie zrobiłem dokładnego research'u), wszystko zostało ustalone. 
Mieliśmy kilka spotkań, podzieliliśmy pracę.
Z jakiegoś powodu miałem bardzo duży problem z dostępem do danych - były w formacie `.parquet` i w bardzo 
dużych ilościach (cały dataset rzędu 100 GB). Spędziłem około tygodnia na próbie naprawienia tego i 
poniekąd się udało. Tu pojawił się problem: oboje zajęliśmy się w danym momencie pisaniem licencjatów i 
niewiele poświęcaliśmy uwagi projektowi. Praca miała typowy przebieg krótkich, intensywnych faz projektowania,
jednak po nich następowały długie przerwy.
Przy okazji widywaliśmy się dość rzadko, a w rozmowach temat konkursu był starannie omijany.

W końcu uznałem, że nie można tak przeciągać, trzeba przyznać się do błędu i wyciągnąć wnioski.
Nie chodziło już nawet o sam konkurs, ale o to by nie wprowadzać tematu tabu, bo to mogłoby przekreślić sznase na 
wspólne projekty w przyszłości.
Umówiłem się na spotkanie i powiedziałem, że wybór tego konkretnego konkursu mnie przerósł i albo musimy 
intensywnie pracować od dziś albo zarzucić temat i spróbować sił w kolejnym, staranniej wybranym.
Zaznaczyłem, że zależy mi szczególnie na tym by nie popsuć sobie relacji zamiataniem rzeczy pod dywan.
Kolega przyznał, że też go to męczyło ale nie mógł się zdobyć na podjęcie działań w tym celu.

Sprawa się rozwiązała, konkurs zarzuciliśmy z racji nieprzychylnego tematu i natłoku obowiązków związanych ze studiami,
jednak umówiliśmy się, że to nie był nasz ostatni wspólny projekt. Prawdę mówiąc to jesteśmy na etapie wyboru kolejnego 
konkursu, tym razem mniej pochopnie i z większą dozą staranności.

# Samodyscyplina
Studia ogółem nauczyły mnie wiele z tej dziedziny, w szczególności umiejętności kończenia (,,dowożenia'') zadań i systematycznej pracy.
Jeśli miałbym wybrać jeden przykład, to w zeszłym semsetrze nie byłem w stanie się powstrzymać, żeby nie zapisać się
na jeszcze jeden przedmiot, pomimo dość napchanego grafiku.
Efekty był taki, że ograniczony czas negatywnie przekładał się na moje wyniki z przedmiotu (Programowanie współbieżne).
Bałem się, że będzie to pierwszy przedmiot którego nie zaliczę.
Od połowy grudnia wiedziałem, że jestem na granicy i muszę napisać oba zbliżające się projekty na określoną liczbę punktów. 
Problem był taki, że musiałem uzyskać przynajmniej połowę punktów z każdego znich punktów, co przy testach automatycznych i specyfice programów 
współbieżnych nie jest zadaniem łatwym (często jest tak, że drobny błąd powoduje 0/10 testów, bo pojawia się w każdym z nich).
Wobec tego, od początku przerwy świątecznej spędzałem średnio 30 godzin tygodniowo na pisaniu projektów (z jednego przedmiotu).

Ostatecznie udało mi się uzyskać wymaganą liczbę punktów, jednak od końca grudnia do połowy lutego codziennie pracowałem nad 
wyeliminowaniem wszystkich możliwych błędów. Stawka była wysoka, bo jedno potknięcie oznaczało pójście na marne wszystkich 
poprzednich wysiłków, jednak uparłem się i wykonałem zadanie.
